67 § Aluehallituksen tiedonhallinnan tehtävät
Aluehallitus vastaa siitä, että tiedonhallintalain 4.2 §:n vastuut, käytännöt ja valvonta on
määritelty hyvinvointialueella.
Tiedonhallinnan toteuttamiseen liittyvien tehtävien vastuut ovat:
1. vastuu tiedonhallintalain mukaisten kuvausten koostamisesta ja ylläpidosta,
muutosvaikutusten arvioinnista ja asiakirjajulkisuutta koskevasta kuvauksesta,
2. vastuu tietoaineistojen sähköiseen muotoon muuttamisesta ja saatavuudesta,
3. vastuu tietoturvallisuusjärjestelyistä, tietojärjestelmien toiminnasta ja yhteistoimivuudesta sekä tietovarantojen yhteentoimivuudesta, ja
4. vastuu asianhallinnan sekä palvelujen tiedonhallinnan järjestämisestä sekä tietoaineistojen säilyttämisen järjestämisestä.
68 § Aluehallituksen asiakirjahallinnon tehtävät
Aluehallitus vastaa siitä, että asiakirjahallinnon ohjeistus, käytännöt, vastuut ja valvonta
on määritelty hyvinvointialueen eri tehtävissä sekä:
1. vastaa hyvän tiedonhallintatavan ja hyvän henkilötietojen käsittelyn toteuttamisesta,
2. päättää hyvinvointialueen asiakirjahallintoa johtavasta viranhaltijasta ja tämän
tehtävistä.
69 § Asiakirjahallintoa johtavan viranhaltijan päätösvalta
Asiakirjahallintoa johtava viranhaltija johtaa aluehallituksen alaisena asiakirjahallintoa ja
vastaa pysyvästi säilytettävistä asiakirjatiedoista.
Asiakirjahallintoa johtava viranhaltija päättää:
1. hyvinvointialueen arkistonmuodostussuunnitelman sekä tiedonohjaussuunnitelman hyväksymisestä,
2. hyvinvointialueen arkistonmuodostajien nimeämisestä,
3. hyvinvointialueen asiakirjahallintoon liittyvästä ohjeistuksesta.
70 § Hyvinvointialuejohtajan asiakirjahallinnon tehtävät
Hyvinvointialuejohtaja vastaa siitä, että asiakirjahallinnon hoitaminen on järjestetty annettujen määräysten ja ohjeiden mukaisesti.