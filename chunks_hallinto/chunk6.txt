92 § Aluehallituksen sisäisen valvonnan tehtävät
Aluehallitus vastaa kokonaisvaltaisen sisäisen valvonnan ja riskienhallinnan sekä
omavalvontaohjelman ja varautumisen että hyvän hallinnon ja lainmukaisuuden
valvonnan järjestämisestä ja niiden toimeenpanon ja tuloksellisuuden valvonnasta, sekä
1. hyväksyy sisäistä valvontaa ja riskienhallintaa koskevat ohjeet ja menettelytavat;
2. hyväksyy omavalvontaohjelman;
3. päättää raportoinnin aikataulun ja tavan;
4. antaa toimintakertomuksessa tiedot sisäisen valvonnan ja riskienhallinnan
järjestämisestä ja keskeisistä johtopäätöksistä sekä selvityksen konsernivalvonnasta ja merkittävimmistä riskeistä ja epävarmuustekijöistä;
5. antaa vuosittaisessa raportissaan johtopäätökset ja selvityksen omavalvontaohjelman sekä varautumisen toimeenpanosta ja tuloksista
6. hyväksyy sisäisen tarkastuksen vuosisuunnitelman, johon perustuen arvioidaan riskienhallinta-, valvonta-, johtamis- ja hallintoprosessien tuloksellisuutta;
7. vastaa sisäisen valvonnan järjestämisestä ja yhteen sovittamisesta siten,
että hyvinvointialueen toiminnan laillisuus ja tuloksellisuus varmistetaan;
8. vastaa sisäisen valvonnan ja riskienhallinnan järjestämisestä siten, että
hyvinvointialueen toiminnan olennaiset riskit tunnistetaan ja kuvataan, riskin toteutumisen vaikutukset, toteutumisen todennäköisyys ja mahdollisuudet hallita riskejä arvioidaan;
9. hyväksyy sisäisen tarkastuksen valmistelun pohjalta sisäistä valvontaa ja
riskienhallintaa koskevan toimintakertomukseen otettavan osion sekä
10.valmistelee omavalvontaohjelman vuosittaisen raportin.
93 § Hyvinvointialuejohtajan sisäisen valvonnan tehtävät
Hyvinvointialuejohtaja:
1. vastaa sisäisen valvonnan järjestämisestä ja yhteen sovittamisesta siten,
että hyvinvointialueen toiminnan laillisuus ja tuloksellisuus varmistetaan;
2. vastaa sisäisen valvonnan ja kokonaisvaltaisen riskienhallinnan järjestämisestä siten, että hyvinvointialueen toiminnan olennaiset riskit tunnistetaan
ja kuvataan, riskin toteutumisen vaikutukset, toteutumisen todennäköisyys
ja mahdollisuudet hallita riskejä arvioidaan.