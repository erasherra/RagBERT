24 § Aluehallituksen tehtävät ja toimivalta
Aluehallitus johtaa hyvinvointialueen toimintaa, hallintoa ja taloutta.
Aluehallitus laissa säädettyjen tehtävien lisäksi:
1. vastaa järjestämisvastuun toteutumisesta;
2. vastaa henkilöstöpolitiikan yleisperiaatteista;
3. päättää osakeyhtiön perustamisesta;
4. päättää hyvinvointialuejohtajaa koskevista henkilöstöhallinnollista asioista;
5. vahvistaa palveluiden myyntihinnat aluevaltuuston vahvistamien hinnoitteluperiaatteiden mukaisesti;
6. vastaa arkistotoimen järjestämisestä ja määrää arkistotoimea johtavan viranhaltijan;
7. päättää hyvinvointialueen toimialojen erityislainsäädännössä edellytetyistä
vastuuviranhaltijoista;
8. vastaa hyvinvointialuekonsernin turvallisuudesta ja varautumisesta yhteistyössä alueen kuntien, elinkeinoelämän ja järjestöjen kanssa;
9. valvoo, että turvallisuus- ja varautumisjärjestelyt toimeenpannaan ohjeistuksen mukaisesti sekä;
10.antaa osana sisäisen valvonnan raportointia sekä toimintakertomuksessa
tiedot turvallisuus- ja varautumisjärjestelyistä, keskeisistä johtopäätöksistä
sekä myös selvityksen merkittävimmistä turvallisuuteen ja varautumiseen
liittyvistä riskeistä ja epävarmuustekijöistä;
11.vastaa siitä, että hyvinvointialue täyttää tietosuojalainsäädännön mukaiset
velvoitteet;
12.vastaa kestävän kehityksen ja ympäristönäkökulmien huomioimisesta hyvinvointialueella;
13.päättää avustusperiaatteiden hyväksymisestä;
14.päättää avustusten myöntämisestä, käyttöselvitysten hyväksymisestä/hylkäämisestä sekä takaisinperinnästä lähidemokratia- ja osallisuuslautakunnan ehdotuksen pohjalta;
15.päättää sosiaalisen luoton myöntämisen perusteista.
Mikäli toimivallasta ei ole säädetty laissa eikä määrätty hallintosäännössä tai edelleen
delegointipäätöksessä, toimivalta on aluehallituksella.