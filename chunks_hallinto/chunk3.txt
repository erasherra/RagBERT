50 § Toimivalta henkilöstöasioissa
Mikäli toimivallasta henkilöstöasioissa ei ole säädetty laissa eikä määrätty hallintosäännössä, toimivalta on hyvinvointialuejohtajalla.
51 § Viran perustaminen ja lakkauttaminen sekä viran kelpoisuusvaatimukset ja
nimikkeen muuttaminen
Aluevaltuusto päättää hyvinvointialuejohtajan ja toimialajohtajien virkojen perustamisesta ja lakkauttamisesta sekä virkanimikkeen muuttamisesta.
Aluehallitus päättää muiden virkojen perustamisesta ja lakkauttamisesta. Virkanimikkeen muuttamisesta päättää hyvinvointialuejohtaja.
Viran kelpoisuusvaatimusten muuttamisesta päättää toimialajohtaja alaistensa
viranhaltijoiden osalta ottaen huomioon, mitä erikseen on säädetty tai määrätty.
Hyvinvointialuejohtajan viran kelpoisuusvaatimuksista päättää aluevaltuusto.
Muiden virkojen kelpoisuusvaatimuksista päätetään virkaa perustettaessa.
Pelastuslautakunta päättää pelastuslaitosta koskevat asiat 25 §:n mukaisesti.
52 § Palvelussuhdetta koskevat muutokset
Palvelussuhdetta koskevista muutoksista mukaan lukien virkasuhteen muuttaminen työsuhteeksi, palvelussuhteen muuttaminen osa-aikaiseksi, viranhaltijan virantoimitusvelvollisuuden muuttaminen ja viranhaltijan siirtäminen toiseen virkasuhteeseen päättää palvelussuhteeseen ottava viranomainen.
53 § Siirrot
Viran siirtämisestä toimialalta toiselle päättää hyvinvointialuejohtaja tai hänen
määräämänsä viranhaltija.
Kuitenkin mikäli aluevaltuusto tai aluehallitus tai pelastuslautakunta päättää viran
täyttämisestä, aluevaltuusto ja vastaavasti aluehallitus ja pelastuslautakunta
myös päättää viran siirtämisestä.
54 § Viran haettavaksi julistaminen
Viran julistaa haettavaksi valinnasta päättävä toimielin tai viranhaltija. Viran julistaa kuitenkin haettavaksi aluehallitus, kun valinnasta päättävä viranomainen on
aluevaltuusto. Kunnan ja hyvinvointialueen viranhaltijasta annetun lain 4 §:n 3
momentissa säädetyn lisäksi henkilö voidaan ottaa ilman julkista hakumenettelyä
sellaiseen virkasuhteeseen:
Vantaan ja Keravan hyvinvointialueen hallintosääntö Sivu 49
1. jossa on kyseessä viran määräaikainen täyttö;
2. jossa on kyseessä viran uudelleen täyttäminen sitä aikaisemmin hakeneiden, asianomaiset kelpoisuusvaatimukset täyttävien joukosta virkaan valitun irtisanouduttua ennen hänelle määrättyä virantoimituksen aloittamispäivää tai ilmoitettua, ettei ota virkaa vastaan tai siitä syystä, että virkasuhde
puretaan koeaikana, taikka siitä syystä, että virkaan ottamista koskeva
päätös on lainvoimaisella päätöksellä kumottu ja asia palautettu uudelleen
käsiteltäväksi;
3. jossa kyseessä on hyvinvointialueen sellaisen entisen viranhaltijan valitseminen, joka saa julkisten alojen eläkelaissa tarkoitettua työkyvyttömyyseläkettä ja joka ennen eläkeiän saavuttamista todetaan ansiotyöhön kykeneväksi;
4. johon Vantaan ja Keravan hyvinvointialue on hänet kouluttanut tai johon
vaadittavaa pätevöitymiskoulutusta hyvinvointialue on tukenut ja jonka kelpoisuusvaatimukset henkilö täyttää,
5. johon henkilö on tarkoituksenmukaista ottaa hänen palvelussuhdettaan
koskevien uudelleen järjestelyjen vuoksi;
6. muu edellä mainittuihin verrattava, hyväksyttävä syy.
