33 § Toimialajohtajien tehtävät ja toimivalta
Toimialajohtajia ovat:
- Lasten, nuorten ja perheiden palvelujen toimialalla lasten, nuorten ja perheiden palvelujen toimialajohtaja
- Aikuissosiaalityön ja vammaisten palvelujen toimialalla aikuissosiaalityön ja
vammaisten palvelujen toimialajohtaja
- Vanhusten palvelujen toimialalla vanhusten palvelujen toimialajohtaja
- Terveydenhuollon palvelujen toimialalla terveydenhuollon palvelujen toimialajohtaja
- Keski-Uudenmaan pelastuslaitoksen pelastusjohtaja
- Konsernipalvelujen toimialalla konsernipalvelujen toimialajohtaja
Toimialajohtaja vastaa toimialansa toiminnasta ja taloudesta sekä johtaa ja kehittää toimintaa hyvinvointialuestrategian mukaisesti aluehallituksen ja hyvinvointialuejohtajan
alaisuudessa.
Toimialajohtajan toimivaltaan kuuluu päättää:
1. sopimuksista, sitoumuksista, sekä hankinnoista 47 §:n mukaisesti;
2. valtionavun hakemisesta ja muutoksen hakemisesta sitä koskevaan päätökseen sekä EU-avustuksen hakemisesta;
3. toimialaansa koskeviin hankkeisiin osallistumisesta;
4. vastauksen antamisesta toimialansa toimintaa koskevaan muistutukseen,
kanteluun ja muuhun vastaavaan selvityspyyntöön. Useampaa toimialaa
koskevissa muistutuksissa, kanteluissa ja muissa vastaavissa selvityspyynnöissä kukin toimialajohtaja (jonka toimialaa asia koskee) allekirjoittaa vastauksen osaltaan;
5. omaa toimialaansa koskevista lausunnoista sekä näihin rinnastettavista
muista tehtävistä, jollei asiaa sen periaatteellisen tai taloudellisen merkityksen johdosta ole saatettava aluehallituksen käsiteltäväksi;
6. hyvinvointialueen puhevallan käyttämisestä tuomioistuimissa tai missä
muuten hyvinvointialueen oikeudellinen edunvalvonta tulee kyseeseen;
7. toimialaa koskevista tutkimusluvista sekä tietoluvista;
8. toimialaan liittyviin yhdistyksiin liittymisestä, kun yhdistyksen vuotuinen jäsenmaksu on alle 1000 euroa;
9. toimialan laskujen hyväksyjistä;
10. toimialan omaisuuden myymisestä ja lahjoittamisesta;
11. toimialan tietosuojan ja tietoturvan järjestämisestä;
12. toimialansa vastuualueelle kuuluvien työryhmien jäsenten nimeämisestä
sekä edustajien nimeämisestä toimialansa vastuualueelle kuuluviin yhdistyksiin sekä niiden kokouksiin, ellei kokous vaadi luottamushenkilön nimeämistä kokousedustajaksi;
13. toimialaansa koskevien toimintaohjeiden (pysyväisluonteiset määräykset)
antamisesta;
14. muistakin toimialalle kuuluvista asioista, ellei toisin ole säädetty tai määrätty.



